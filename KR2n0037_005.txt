# -*- mode: mandoku-view; -*-
#+TITLE: 金石文字記
#+DATE: 2015-08-24 22:55:10.081026
#+PROPERTY: ID KR2n0037
#+PROPERTY: BASEEDITION WYG    
#+PROPERTY: JUAN 卷五
<pb:KR2n0037_WYG_005-1a>¶
欽定四庫全書¶
　金石文字記卷五¶
　　　　　　　　　　　　　崑山顧炎武撰¶
　唐¶
　國子學石經¶
　周易二萬四千四百三十七字¶
　尚書二萬七千一百三十四字¶
　毛詩四萬八百四十八字¶
<pb:KR2n0037_WYG_005-1b>¶
　周禮四萬九千五百一十六字¶
　儀禮五萬七千一百一十一字¶
　禮記九萬八千九百九十四字¶
　春秋左氏傳一十九萬八千九百四十五字¶
　公羊傳四萬四千七百四十八字¶
　糓梁傳四萬二千八十九字¶
　孝經二千(闕/)百(闕/)十三字¶
　論語一萬六千五百九字¶
<pb:KR2n0037_WYG_005-2a>¶
　爾雅一萬七百九十一字¶
　五經文字¶
　九經字様¶
　九經并孝經論語爾雅字様等都計六十五萬二百¶
　五十二字¶
　今在西安府儒學其末有年月一行題名十行曰開¶
　成二年丁巳歲月次于𤣥日惟丁亥書石學生前四¶
　門館明經臣艾居晦書石學生前四門館明經臣陳¶
<pb:KR2n0037_WYG_005-2b>¶
　玠書石學生前文學館明經臣(闕/)　　　書石官將¶
　仕郎守潤州句容縣尉臣段絳校勘兼看書上石官¶
　將仕郎守秘書省正字臣栢暠校勘兼看書上石官¶
　將仕郎守四門助教臣陳莊士覆定字體官翰林待¶
　詔朝議郎權知沔王友上柱國賜緋魚袋臣唐𤣥度¶
　校勘官兼專知都勘定經書檢校刋勒上石朝議郎¶
　守國子毛詩博士上柱國臣章師道朝散大夫守國¶
　子司業騎都尉賜緋魚袋臣楊敬之都檢校官銀青¶
<pb:KR2n0037_WYG_005-3a>¶
　光禄大夫(闕/)　　　　　　　　　國子祭酒同中¶
　書門下平章事太清宫使監修國史上柱國滎陽郡¶
　開國公食邑二千户臣覃(官銜缺十字九經字様云/右僕射兼門下侍郎國子)¶
　(祭酒平/章事覃)按舊唐書開成元年正月中書門下奏起居¶
　舍人集賢殿學士周墀監察御史張次宗禮部員外¶
　郎孔温業兵部員外郎集賢殿直學士崔球等同勘¶
　校經典釋文又云令率㪅令韓泉充詳定石經官新¶
　唐書亦列墀等四人而碑並不載¶
<pb:KR2n0037_WYG_005-3b>¶
　舊唐書文宗紀開成二年宰臣判國子祭酒鄭覃進¶
　石壁九經一百六十卷時上好文覃以經義啓導稍¶
　折文章之士遂奏置五經博士依漢蔡邕刋碑列於¶
　太學創立石壁九經諸儒校正訛謬上又令翰林勒¶
　字官唐𤣥度復校字體又乖師法故石經立後數十¶
　年名儒皆不窺之以為蕪累甚矣舊史之評如此愚¶
　初讀而疑之又見新書無貶辭以為石壁九經雖不¶
　逮古人亦何遽不賢於寺碑冢碣及得其本而詳校¶
<pb:KR2n0037_WYG_005-4a>¶
　之乃知經中之繆戾非一而劉昫之言不誣也畧識¶
　于左¶
　周易　君子以裒多益寡裒誤作襃　悔吝者言乎¶
　其小疵也言誤作存　其孰能與於此哉脱於字¶
　周易繫辭下第八脱下字　易窮則變變則通通則¶
　乆是以自天祐之吉无不利下多一也字　力小而¶
　任重小誤作少　傷於外者必反其家其誤作於¶
　決必有所遇脱所字　蠱則飭也飭誤作飾　豐多¶
<pb:KR2n0037_WYG_005-4b>¶
　故親寡旅也故下多一也字　姤遇也姤誤作遘¶
　其與今文不同而兩通者　終來有他吉他作它¶
　剛健篤實輝光輝作煇　君子以治厯明時厯作厯¶
　　可與佑神矣佑作祐　其受命也如嚮嚮作響¶
　兼三才而兩之三才之道也才皆作材¶
　其一字而前後不同者　包䝉包荒包承包羞繫于¶
　包桑(繫辭/下同)包皆作苞包有魚包无魚以杞包爪包皆¶
　作包　問以辨之由辨之不早辨也其辨明也明辨¶
<pb:KR2n0037_WYG_005-5a>¶
　晳也辨吉凶者存乎辭困德之辨也井以辨義辨是¶
　與非辨皆作辯君子以類族辨物剥牀以辨君子以¶
　慎辨物居方復小而辨於物辨皆作辨¶
　其旁注者　至靜而徳方徳下添一也字　賁亨小¶
　利有攸往利下添一貞字¶
　其先誤而後改者　略例筌誤作荃　愈誤作喻¶
　二无誤作無　皆即其誤改之¶
　其標題周易繫辭上第七周易繫辭第八周易説卦¶
<pb:KR2n0037_WYG_005-5b>¶
　第九皆八分書而周易序卦第十周易雜卦第十一¶
　皆正書雖依古注本附於第九之内以正書為别終¶
　似未安¶
　尚書　乃祖乃父丕乃告我髙后曰作丕刑于朕孫¶
　乃父誤作先父孫上多一子字　臣下罔攸禀令令¶
　誤作命　若藥弗瞑眩藥誤作樂　王乃狥師而誓¶
　狥誤作循　乃汝世讎世誤作誓　太保乃以庶殷¶
　攻位于洛汭攻誤作公　用端命于上帝于誤作予¶
<pb:KR2n0037_WYG_005-6a>¶
　其與今文不同而兩通者　敢對揚天子之休命無¶
　之字¶
　其旁注者　予有亂臣十人臣字旁注　惟婦言是¶
　用是字旁注　釋箕子囚封比干墓式商容閭干下¶
　容下各添一之字¶
　詩　小戎序國人則矜其車甲甲誤作田　舒懮受¶
　兮懮誤作憂　予尾翛翛翛誤作脩　戎車既飭飭¶
　誤作飾　以祈黄耉祈誤作祁　涼曰不可涼誤作¶
<pb:KR2n0037_WYG_005-6b>¶
　諒　無此疆爾界界誤作介　侯疆侯以疆誤作彊¶
　其與今文不同而兩通者　雝雝鳴鴈雝作雍　之¶
　死矢靡他他作它　不知我者謂我士也驕作不我¶
　知二章同　和鸞雝雝雝作雍　何人斯序故蘓公¶
　作是詩以絶之也以作而　維塵雝兮雝作雍　既¶
　匡既敕敕作勑　其政不獲政從鄭箋作正　尚不¶
　愧于屋漏愧作媿　于彼西雝肅雝和鳴有來雝雝¶
　雝皆作雍　屢豐年屢作婁¶
<pb:KR2n0037_WYG_005-7a>¶
　其先誤而後改者　抱衾與裯裯誤作稠　不瑕有¶
　害瑕誤作遐　鱣鮪發發發誤作撥　噂沓背憎噂¶
　誤作蹲　如彼遡風遡誤作愬　駉駉牡馬牡皆誤¶
　作牧皆即其誤改之　云何其盱脱其字添¶
　周禮　女史八人史誤作使　太宰三曰郊甸之賦¶
　郊誤作邦　内饔豕盲視而交睫豕誤作施　典枲¶
　掌布緦縷紵之麻草之物緦誤作絲　牛人軍事共¶
　其犒牛犒誤作槁　司市市司帥賈師而從賈誤作¶
<pb:KR2n0037_WYG_005-7b>¶
　胥　肆長掌其戒令令誤作禁　鞮鞻氏府一人一¶
　誤作八　鬯人禜門用瓢齎用誤作明　司几筵設¶
　莞筵紛純筵誤作席　大司樂大㲈㲈誤作磬　王¶
　大食三侑侑誤作宥　大師令奏鼓&KR0615;鼓誤作瞽¶
　大祝四曰禜禜誤作榮　司常家各象其號象誤作¶
　相　凡以神仕者仕誤作士　小子史二人二誤作¶
　一　大司馬旗居卒間居誤作車　考工記　妢胡¶
　之笴笴誤作笱　矢人前弱則俛俛誤作勉¶
<pb:KR2n0037_WYG_005-8a>¶
　其與今文不同而兩通者　醫師疕痬者疕上多一¶
　有字　野廬氏有相翔者誅之誅上多一則字　邦¶
　之大師大上多一有字　庭氏以救日之弓與救月¶
　之矢射之射上多一夜字¶
　儀禮　士冠禮捷柶興捷誤作建　鄉射禮司射適¶
　堂西袒決袒誤作祖　楅髤横而奉之奉誤作拳¶
　大夫與士射袒纁襦纁誤作薰　燕禮右祭脯醢脯¶
　誤作酺　大射儀賔升成拜拜誤作敗　坐授瑟乃¶
<pb:KR2n0037_WYG_005-8b>¶
　降授誤作受　聘禮賔既將公事復見訝以其摰訝¶
　誤作之　公食大夫禮陳鼎於碑南南面西上脱一¶
　南字　覲禮天子賜舍曰伯父脱曰字　士喪禮祭¶
　服不倒倒誤作到　少牢饋食禮如筮日之儀儀誤¶
　作禮　主婦被錫衣侈袂侈誤作移下同　祝延尸¶
　延誤作筵　有司徹二手執挑七枋挑誤作桃　主¶
　婦洗爵于房中脱爵字　主婦北面答拜受爵尸降¶
　筵受主婦爵以降誤作受尸爵　主人降洗爵爵誤¶
<pb:KR2n0037_WYG_005-9a>¶
　作觶下主人實爵竝同　主人拜受爵尸拜送脱爵¶
　字¶
　其與今文不同而兩通者　鄉射禮適左个中亦如¶
　之亦作皆　燕禮小臣又請媵爵者二大夫媵爵如¶
　初大夫下㪅有大夫二字¶
　禮記　御刪定月令在曲禮之前　月令人乃遷徙¶
　徙誤作徒　其器閎以奄奄誤作掩　檀弓上周公¶
　蓋祔祔誤作附　王制示弗故生也示誤作亦　禮¶
<pb:KR2n0037_WYG_005-9b>¶
　器饗帝於郊而風雨節寒暑時脱節字　學記燕辟¶
　廢其學辟誤作譬　喪大記男子出寢門外脱外字¶
　　子大夫公子衆士食粥脱衆士二字　哀公問如¶
　此則國家順矣脱則字　坊記民猶薄於孝而厚於¶
　慈猶下多一有字　中庸待其人而後行而誤作然¶
　　君子之所不可及者脱之字　緇衣有國家者章¶
　義&KR1248;惡脱家字　儒行慎靜而尚寛脱而字　大學¶
　人之其所親愛而辟焉五辟字皆誤作譬　若有一¶
<pb:KR2n0037_WYG_005-10a>¶
　个臣个誤作介¶
　其與今文不同而兩通者　檀弓上有亡惡乎齊亡¶
　作無　歲壹漆之壹作一　樂記非聽其鏗鏘而已¶
　也鏘作鎗　雜記上客立于門西于作於　雜記下¶
　泄柳之母死泄作世　喪大記命婦汜拜衆賔於堂¶
　上於作于　主人先俟于門外于作於　中庸可一¶
　言而盡也一作壹　問喪祭之宗廟以鬼享之享作¶
　饗　大學堯舜帥天下以仁二帥字皆作率　昬義¶
<pb:KR2n0037_WYG_005-10b>¶
　祖廟既毁教于宗室于作於　射義是以諸侯君臣¶
　以作故¶
　其先誤而後改者　學記教人不盡其材材誤作才¶
　　故人不耐無樂耐誤作能皆即其誤改之¶
　春秋左傳　隱元年且告之悔且誤作具　五年僖¶
　伯稱疾不從疾誤作侯　十年伐戴戴誤作載　桓¶
　二年故封桓叔于曲沃故誤作政　六年楚之羸羸¶
　誤作嬴　以類命為象類誤作德　閔二年從曰撫¶
<pb:KR2n0037_WYG_005-11a>¶
　軍軍誤作國　僖三年公子友如齊涖盟涖誤作泣¶
　　四年歸胙于公脱胙字　姬寘諸宫六日宫誤作¶
　公　公殺其傅杜原□傅誤作傳　七年弗可改也¶
　已改誤作故　十四年公怒止之止誤作上　十五¶
　年輅秦伯輅誤作轄　使郤乞告瑕吕飴甥且召之¶
　且誤作國　二十五年昬而傅焉傅誤作傳　二十¶
　七年責無禮也責誤作青　郤縠可縠誤作榖　三¶
　十一年晉新得諸侯新誤作親　東傅于濟傅誤作¶
<pb:KR2n0037_WYG_005-11b>¶
　傳　三十三年入險而脱入誤作人　為從者之淹¶
　淹誤作流　文元年王使毛伯衛來錫公命錫誤作¶
　賜　享江芉芉誤作芊　二年廢六關關誤作闕¶
　七年寘文公子焉焉誤作曰　十二年太子以夫鍾¶
　與郕邽來奔邽誤作封　宣二年晉趙盾弑其君夷¶
　皋弑誤作殺　二年晉侯伐鄭及郔郔誤作延　商¶
　紂暴虐紂誤作討　四年秋公如齊秋誤作利　六¶
　年離卦誤畫作同人　八年殺諸絳市絳誤作終¶
<pb:KR2n0037_WYG_005-12a>¶
　十二年晉師在敖鄗之間師誤作帥　十五年吾獲¶
　狄土土誤作士　十七年盟于卷楚卷誤作巷　郤¶
　子其或者欲已亂於齊乎乎誤作平　十八年凡自¶
　虐其君曰弑虐上多一内字　成二年及齊師戰于¶
　新築師誤作侯　且辟左右且誤作旦　七年尋蟲¶
　牢之盟蟲誤作蠱　十七年楚公子櫜師襲舒庸櫜¶
　誤作橐　㐮十年子蟜曰蟜誤作矯　今伐其師今¶
　誤作令　十四年士鞅反反誤作及　十七年苟過¶
<pb:KR2n0037_WYG_005-12b>¶
　華臣之門必騁騁誤作聘　十九年而視不可含含¶
　誤作舍　所不嗣事于齊者事誤作是　天子令德¶
　天誤作夫　二十一年欒盈過于周過上多奔楚二¶
　字　二十三年邾畀我來奔畀誤作卑　二十五年¶
　先夫當之矣夫誤作天　井堙木刋堙誤作煙　賦¶
　車兵徒卒甲楯之數卒誤作兵　二十七年父子死¶
　余矣余誤作餘　免餘復攻甯氏餘誤作余　二十¶
　八年重丘之盟未可㤀也忘誤作志　使析歸父告¶
<pb:KR2n0037_WYG_005-13a>¶
　晏平仲晏誤作宴　文子使召之召誤作君　慶氏¶
　之馬善驚馬誤作焉　武王有亂臣十人脱臣字¶
　三十年蔡景侯為太子般娶于楚娶誤作聚　單公¶
　子愆期期誤作旗　駟帶追之駟誤作四　昭元年¶
　今武猶是心也今誤作令　二年齊使上大夫送之¶
　送誤作逆　三年少姜有寵而死姜誤作齊　知而¶
　復從復誤作弗　四年恃險與馬馬誤作焉　五年¶
　娶於子尾氏娶誤作聚　君若驩焉好逆使臣若誤¶
<pb:KR2n0037_WYG_005-13b>¶
　作苦　九年無囿猶可囿誤作宥　十三年隱太子¶
　之子廬歸于蔡廬誤作盧　十四年楚子使然丹簡¶
　上國之兵於宗丘宗誤作宋　二十年余不忍其訽¶
　訽誤作詢　取人於&KR0841;苻之澤苻誤作符　二十一¶
　年心是以感感實生疾感誤作咸　二十五年士平¶
　出奔楚士誤作氏　邊卬為大司徒卬誤作印　二¶
　十五年季公鳥生申申誤作甲　二十七年入于堀¶
　室堀誤作&KR0008;　定元年榮駕鵞駕誤作駕　三年及¶
<pb:KR2n0037_WYG_005-14a>¶
　邾子盟于拔拔誤作技　八年子姑使溷代子代誤¶
　作伐　十年駟赤謂侯犯曰赤誤作亦　哀四年盜¶
　殺蔡侯申殺誤作弑　蔡昭侯將如呉蔡誤作葬¶
　十六年與晉人謀襲鄭晉誤作為　二十三年有不¶
　腆先人之産馬馬誤作焉　二十六年四方其訓之¶
　訓誤作順¶
　其與今文不同而兩通者　宣二年以視諸朝視作¶
　示　哀十六年此事克則為卿事下有也字¶
<pb:KR2n0037_WYG_005-14b>¶
　其續添者　昭二十二年辛丑伐京毁其西南下添¶
　子朝奔郊四字¶
　春秋公羊傳　隱元年何以名字也字上多一不字¶
　　二年婦人謂嫁曰歸嫁誤作稼　三年曷為或言¶
　崩或言薨脱上一或字　生毋相見死毋相哭毋字¶
　竝誤作母死毋誤作母死　六年吾與鄭人末有成¶
　也末誤作未下同　十年宋人蔡人衛人伐載載誤¶
　作戴　桓二年曰有有則此何以書脱一有字　隱¶
<pb:KR2n0037_WYG_005-15a>¶
　賢而桓賊也賊誤作賤　莊十九年此其言遂何脱¶
　其字　二十五年求乎隂之道也隂誤作隱　三十¶
　二年狄伐邢邢誤作刑　僖四年南夷與北狄交誤¶
　作北夷　六年此其言圍何圍下多一者字　二十¶
　六年乞師者何脱師字　三十年歸惡乎元咺也乎¶
　誤作于　三十三年百里子與蹇叔子百誤作伯¶
　文四年其謂之逆婦姜于齊何何誤作河　宣十五¶
　年然後歸爾爾誤作耳　成十五年成公幼幼誤作¶
<pb:KR2n0037_WYG_005-15b>¶
　憂　臧宣叔者相也叔誤作公　㐮十四年季孫宿¶
　㑹晉士匄宋華閱衛孫林父鄭公孫蠆莒人邾婁人¶
　于戚邾婁人脱人字　十七年春王二月二誤作三¶
　　十九年為其驕蹇為誤作或　二十九年許人子¶
　者必使子也人下脱子字　昭九年其言陳火何脱¶
　陳字　定元年立煬宫宫誤作公　四年夷狄也而¶
　憂中國而誤作其　哀四年盜殺蔡侯申殺誤作弑¶
　　六年齊國夏及髙張來奔髙上多一齊字　十四¶
<pb:KR2n0037_WYG_005-16a>¶
　年顔淵死子曰子上多一孔字¶
　其與今文不同而兩通者　隱四年隱公曰否作隱¶
　曰吾否　桓六年簡車徒也徒作馬　淫乎蔡乎作¶
　于　十一年祭仲者何鄭相也相上有之字　文六¶
　年何以謂之天無是月非常月也是月下㪅有是月¶
　二字　宣六年此非弑君而何而作如　十年未絶¶
　於我也於作于　十二年是以君子篤於禮而薄於¶
　利下於作于　成二年得一貶焉爾一作壹　㐮十¶
<pb:KR2n0037_WYG_005-16b>¶
　二年春王正月正作三　二十九年爾殺吾君殺作¶
　弑　三十一年於是負孝公之周愬天子愬作訴¶
　十四年有麏而角者麏作麕¶
　其先誤而後改者　桓二年此其目言之何目誤作¶
　月　閔元年盍弑之矣使弑子般弑竝誤作殺　僖¶
　十三年葬陳宣公宣誤作桓　成二年及齊侯戰于¶
　鞌侯誤作師　昭二十五年慶子免君於大難矣脱¶
　矣字皆即其誤改之¶
<pb:KR2n0037_WYG_005-17a>¶
　春秋榖梁傳　隱元年父者何傅也傅誤作傳　四¶
　年弑而代之也代誤作伐　九年所俠也俠誤作挾¶
　　莊七年則是雨説也雨誤作兩下同　僖五年天¶
　子世子世天下也誤作士子　二十二年春秋三十¶
　有四戰脱有字　二十八年晉侯齊師宋師秦師誤¶
　作齊侯　文二年内大夫可以㑹外諸侯脱外字¶
　三年王子虎卒誤作壬子　宣八年以譏乎宣也譏¶
　誤作饑　㐮元年晉侯使荀罃來聘罃誤作嬰二年¶
<pb:KR2n0037_WYG_005-17b>¶
　三年同　三年諸侯始失正矣正誤作王　六年立¶
　異姓以蒞祭祀立上多一非字　哀元年此該之變¶
　而道之也該誤作郊　六年入者内弗受也弗誤作¶
　不下同¶
　其與今文不同而兩通者　僖十七年桓公嘗有存¶
　亡繼絶之功脱公字　文六年處父主境上事事上¶
　多一之字　成五年帥羣臣而哭之前作率後作帥¶
　其先誤而後改者甚多不具載¶
<pb:KR2n0037_WYG_005-18a>¶
　論語　賜也爾愛其羊爾誤作女　不知其仁仁誤¶
　作人　子使漆雕開仕雕誤作彫　再斯可矣斯誤¶
　作思　三人行三上多一我字　必有我師焉有誤¶
　作得　冉有子貢侃侃如也有誤作子　告夫三子¶
　三上多一二字　可與言而不與之言脱之字　無¶
　求生以害仁仁誤作人　吾猶及史之闕文也脱之¶
　字　稱諸異邦曰諸誤作謂　何德之衰衰下多一¶
　也字¶
<pb:KR2n0037_WYG_005-18b>¶
　其與今文不同而兩通者　女得人焉爾乎爾作耳¶
　　人潔已以進潔作絜¶
　其先脱而後添注者　陽貨篇子曰巧言令色鮮矣¶
　仁¶
　爾雅　替戾底廢誤作底厎　翿纛也翿誤作翢¶
　皇華也誤作華皇　赫兮咺兮咺誤作烜　是刈是¶
　濩濩誤作穫　木謂之虡木誤作本　何鼓謂之牽¶
　牛何誤作河　澤烏&KR0034;&KR0034;誤作薞　莩麻母莩誤作¶
<pb:KR2n0037_WYG_005-19a>¶
　茡　檴橐含檴誤作攫　柷州木柷誤作祝　魚尾¶
　謂之丙尾上添一之字　燕白脰鳥鳥誤作烏　楊¶
　鳥白鷢楊鳥誤作鸉　鳶鳥醜鳥誤作烏　鳥鵲醜¶
　鳥誤作烏　&KR1393;大&KR1393;誤作大麕¶
　凡經中二十字皆作卄三十字皆作卅按古詩之文¶
　多是四言如于三十里三十維物皆四言也則當為¶
　三十字史記秦始皇刻石如卄有六年維卄九年卅¶
　有七年則當為卄字卅字今改經文而為卄卅字非¶
<pb:KR2n0037_WYG_005-19b>¶
　矣¶
　凡經中虎字皆缺末筆作虎虓號&KR0658;饕滮篪褫字皆¶
　同避太祖諱　淵字皆缺筆作□婣亦作□避髙祖¶
　諱　世字皆缺筆作世泄作洩紲作絏棄作弃勩作¶
　□葉作□㳿&KR0008;□□□□□皆改從云　民字皆缺¶
　筆作□氓作甿岷作㞴汦昏緍痻碈□□蟁皆改從¶
　氏避太宗諱　亨字皆作亨避肅宗諱　豫字皆缺¶
　筆作豫避代宗諱　适字皆缺筆作适避德宗諱¶
<pb:KR2n0037_WYG_005-20a>¶
　誦字皆缺筆作誦避順宗諱　純字皆缺筆作□避¶
　憲宗諱　恒字皆缺筆作&KR0106;避穆宗諱　湛字皆缺¶
　筆作□葚作□椹作□避敬宗諱　乃若髙宗諱治¶
　中宗諱顯睿宗諱旦𤣥宗諱隆基文宗諱涵皆不缺¶
　筆者禮天子事七廟自肅至敬七宗而髙祖太宗創¶
　業之君不祧者也𤣥宗以上則祧廟也故不諱(冊府/元龜)¶
　(寶厯元年正月太常寺禮院上言𤣥宗/廟諱准故事祧遷後不當㪅諱制可)文宗則今上¶
　也古者卒哭乃諱故生不諱　左傳文公宣公卷字¶
<pb:KR2n0037_WYG_005-20b>¶
　㪅濫惡而成城字皆缺末筆榖梁㐮昭定哀四公卷¶
　儀禮士昬禮皆然此為朱梁所補刻考之宋劉從乂¶
　黎持二記但言韓建劉鄩移石而不言補刻(宋建隆/三年劉)¶
　(從乂修文宣王廟記言天祐甲子嵗太尉許國公為/居守移太學并石經於此甲子歲昭宗遷雒之年許)¶
　(國公者韓建也元祐五年黎持新移石經記則云舊/在務本坊自天祐中韓建築新城而石經委棄于野)¶
　(至朱梁時劉鄩守長安從幕吏尹玉羽之請輦入城/中置于此地即唐尚書省之西隅也今龍圗吕公領)¶
　(漕陜右以其處窪下命徙置於府學之北墉而建亭/焉二説不同  朱彛尊曰尹玉羽者京兆長安人以)¶
　(孝行聞劉鄩辟為保大軍節度推官厯雍汴滑兖從/事仕後唐至光禄少卿晉髙祖召之辭以老退歸關)¶
<pb:KR2n0037_WYG_005-21a>¶
　(中嘗著自然經五卷武庫集五十卷其事散見於冊/府元龜惜歐陽子不為立傳而其書亦不傳於世也)¶
　然成字缺筆其為梁諱無疑昔人固未嘗徧讀而博¶
　考也詳見鎮東軍牆隍廟記下¶
　五經文字三卷凡一百六十部三千二百三十五字¶
　大厯十一年國子司業張參以説文字林兼采漢石¶
　經著為定體按劉禹錫國學新修五經壁記曰大厯¶
　中名儒張參為國子司業始詳定五經書於論堂東¶
　西廂之壁辨齊魯之音取其宜考古今之文取其正¶
<pb:KR2n0037_WYG_005-21b>¶
　由是諸生之師心曲學偏聽臆説咸束而歸於大同¶
　積六十載崩剥汙衊泯然不鮮今天子尚文章尊典¶
　籍國學上言遽賜千萬時祭酒皥博士公肅(韋公/肅)遂¶
　以羨贏再新壁書懲前土塗不克以夀乃折堅木負¶
　墉而比之其製如版牘而髙廣其平如粉澤而絜滑¶
　背施隂關使衆如一附離之際無迹而尋堂皇靚深¶
　兩屋相照申命國子能通法書者分章揆日懸其業¶
　而繕寫焉此文當作於太和年間自土塗而木版自¶
<pb:KR2n0037_WYG_005-22a>¶
　木版而石壁凡三易矣乃今石刻其末曰乾符三年¶
　孫毛詩博士自牧以家本重校勘定(當云毛詩博士/孫自牧於文乃)¶
　(順/)七月十八日書刻字人魚宗㑹其字别體與朱梁¶
　所刻相類而本文不然當是開成中所刻其中有磨¶
　改數字者意自牧所為也¶
　九經字様一卷凡七十六部四百二十一字國子監¶
　奏覆定石經字體官翰林待詔唐𤣥度狀准太和七¶
　年十二月五日勑覆定九經字體者今所詳覆多依¶
<pb:KR2n0037_WYG_005-22b>¶
　司業張參五經文字為准其舊字様歲月將乆畫㸃¶
　參差傳寫相承漸致乖誤今並依字書參詳改正諸¶
　經之中别有疑闕舊字様未載者古今體異隸變不¶
　同如總據説文即古體驚俗若依近代文字或傳寫¶
　乖訛今與校勘官同商較是非取其適中纂録為新¶
　加九經字様一卷請附於五經字様之末奉勑宜依¶
　開成二年八月十二日中書門下□¶
　冊府元龜周太祖廣順三年六月尚書左丞兼判國¶
<pb:KR2n0037_WYG_005-23a>¶
　子監事田敏獻印板書五經文字九經字様各二部¶
　一百三十䇿奏曰臣等自長興三年較勘雕印九經¶
　書籍經注繁多年代殊邈傳寫紕繆漸失根源臣守¶
　官膠庠職司較定旁求援据上備雕鐫幸遇聖朝克¶
　終盛事播文德於有截傳世教以無窮謹具陳進是¶
　此二書曾有印板而自宋以來學者不言之何也¶
梓州刺史馮宿碑　王起撰　柳公權正書并篆額¶
　今在西安府儒學其文後半已漫漶不辨年月其首¶
<pb:KR2n0037_WYG_005-23b>¶
　云開成元年十二月又云明年五月云¶
□公塔銘　李𢎞度撰　沙門建初行書　開成四年¶
五月¶
　今在西安府城南興教寺¶
大徧覺法師𤣥奘塔銘　劉軻撰　沙門建初行書¶
開成四年五月¶
　今在西安府城南興教寺¶
太尉李光顔碑　李程撰　郭䖍正書　開成五年¶
<pb:KR2n0037_WYG_005-24a>¶
　今在榆次縣¶
司直㕔石幢　鄭模撰　裴諸書　庚申年正月是開¶
成五年　續有㑹昌元年評事李(闕/)述一通¶
　今在西安府城内¶
寂照和上碑　段成式撰　僧無可正書　顧𤣥篆額¶
　開成六年正月¶
　今在咸陽縣¶
贈太師崔陲碑　劉禹錫撰　柳公權正書　㑹昌元¶
<pb:KR2n0037_WYG_005-24b>¶
年五月¶
　今在偃師縣¶
大達法師𤣥秘塔碑銘　裴休撰　柳公權正書并篆¶
額　㑹昌元年十二月¶
　今在西安府儒學碑隂有勑内莊宅使牒及比丘正¶
　言疏大中六年四月¶
皇帝巡幸左神䇿軍紀聖德碑　崔鉉撰　柳公權正¶
書　㑹昌三年¶
<pb:KR2n0037_WYG_005-25a>¶
　拓本¶
重藏舍利記　采師倫正書　㑹昌六年九月¶
　今在京師憫忠寺¶
　此初復佛寺之文¶
周公祠靈泉碑　崔珙奏　答詔　正書　大中二年¶
十一月¶
　今在岐山縣周公廟¶
杜順和尚行記　杜殷撰　董景仁草書　大中六年¶
<pb:KR2n0037_WYG_005-25b>¶
(闕/)月¶
　今在西安府開佛寺¶
睿宗與司馬鍊師書三通　𤣥宗與司馬錬師書一通¶
　五言詩一首　司馬承禎狀一通　批答　韓抗正¶
書　大中八年五月¶
　今在王屋山陽臺觀¶
圭峰定慧禪師傅法碑　裴休撰并書　正書　柳公¶
權篆額　大中九年十月¶
<pb:KR2n0037_WYG_005-26a>¶
　今在鄠縣草堂寺¶
吏部題名石幢　大中十一年十一月¶
　今在西安府儒學按宋張舜民畫墁録曰長安今府¶
　宇即唐尚書省也府院即吏部也府録㕔前石幢即¶
　郎官題名石也不知何年移此¶
鄭恒暨夫人崔氏墓誌銘　秦貫撰　正書　大中十¶
二年十二月¶
　此即今世所傳崔鶯鶯者也年七十六有子六人與¶
<pb:KR2n0037_WYG_005-26b>¶
　鄭合𦵏此銘得之魏縣土中足辨㑹真記之誣而志¶
　墓之功於是為不細矣¶
修文宣王廟記　賈防撰　温孔裕奏　中書門下牒¶
　正書　咸通十一年三月¶
　今在曲阜縣廟中¶
修武安君白公廟記　正書　乾符五年十二月¶
　今在咸陽縣¶
李克用題名　正書　中和五年二月¶
<pb:KR2n0037_WYG_005-27a>¶
　今在曲陽縣北嶽廟中¶
　其文曰河東節度使檢校太保同中書門下平章事¶
　隴西郡王李克用以幽鎮侵擾中山領蕃漢步騎五¶
　十萬衆親來救援與易定司空同申祈禱翌日過常¶
　山問罪時中和五年二月廿一日克用記易定節度¶
　使檢校司空王處存看題至三月十七日以幽州請¶
　就和斷遂却班師再謁睟容兼申賽謝便取飛狐路¶
　却歸河東克用重記其下小字云天㑹十二年七月¶
<pb:KR2n0037_WYG_005-27b>¶
　六日尚書都官員外郎知曲陽縣事髙君陳摹刋按¶
　舊唐書云時天子播越中原大亂幽州節度使李可¶
　舉鎮州節度使王鎔以河朔三鎮休戚事同惟易定¶
　二郡為朝廷所有乃同議攻處存以分其地又云幽¶
　鎮兩藩兵甲强盛易定於其間疲於侵宼賴與太原¶
　姻好每為之援即其事也又按宋沈括筆談云嶽祠¶
　在曲陽祠中多唐人故碑殿前一亭中有李克用題¶
　名則知此字乃當時所刻或毁於靖康之兵火而金¶
<pb:KR2n0037_WYG_005-28a>¶
　人重刻之今石也然克用將門之子何能工於筆法¶
　乃爾豈亦如宣和書譜謂後梁太祖批答賀表當是¶
　筆吏所書之類與¶
　朱彛尊曰文稱中和五年二月者即光啓元年考僖¶
　宗以是年二月至鳳翔三月還京改元之詔猶未下¶
　也通鑑言克用遣將康君立救處存而題名則云領¶
　蕃漢步騎五十萬衆親來救援與通鑑異又云至三¶
　月幽州請就和斷遂班師取飛狐路却歸河東則又¶
<pb:KR2n0037_WYG_005-28b>¶
　史所不及載者¶
重藏舍利記　正書　景福元年十二月¶
　今在京師憫忠寺¶
蜀先主廟碑　郭(闕/)撰　正書　乾寧四年¶
　今在涿州樓桑村廟中剥蝕其首行曰婁居道重修¶
濟安侯廟記　李巨川撰　郭懐素正書　光化二年¶
四月¶
　在華州城隍廟内近日移之西安唐昭宗自華州還¶
<pb:KR2n0037_WYG_005-29a>¶
　京改華州為興德府封少華山神為佑順侯華州城¶
　隍神為濟安侯此文多述韓建之功稱太傅許國公¶
　而不名¶
　唐文粹録房鄴少華山佑順侯碑頌與此同時¶
　朱彛尊曰巨川為韓建掌書記撰許國公勤王録以¶
　𡡾建方昭宗幸華建請散殿後軍誅李筠圍諸王十¶
　六宅皆巨川教之後為朱全忠所殺新唐書附諸叛¶
　臣之列¶
<pb:KR2n0037_WYG_005-29b>¶
修文宣王廟院記　髙諷撰并書　正書　天祐十五¶
年四月¶
　今在定州儒學碑稱太師中書令北平王者王處直¶
　也按舊唐書處直傳天佑元年加太保封太原王後¶
　仕偽梁封北平王檢校太尉又按通鑑梁太祖開平¶
　四年鎮定復稱唐天祐年號今此天祐十五年為梁¶
　之貞明四年晉王已拔楊劉矣¶
重修法門寺塔廟記　薛昌序撰　王仁恭正書　天¶
<pb:KR2n0037_WYG_005-30a>¶
祐十九年二月¶
　今在鳳翔府寺中¶
　通鑑後唐莊宗同光二年封岐王李茂貞為秦王今¶
　此碑天祐十九年建而其文已稱秦王則在同光之¶
　前二年矣蓋必茂貞所自稱又史言茂貞奉天祐年¶
　號此碑之末亦書天祐十九年而篇中厯述前事則¶
　竝以天復紀年至天復二十年止亦與史不合¶
陽翟縣侯禇亮碑　八分書　以下無年月¶
<pb:KR2n0037_WYG_005-30b>¶
　拓本半缺¶
北嶽神廟之碑　鄭子春撰　崔鐶八分書　李逖篆¶
額¶
　今在曲陽縣北嶽廟中¶
　神字作□下從旦禮記郊特牲所以交於旦明之義¶
　也鄭康成曰旦當為神篆字之誤也莊子有旦宅而¶
　無情死亦讀為神昔之傳書者遺其上半因誤為旦¶
　耳¶
<pb:KR2n0037_WYG_005-31a>¶
　畢邜乃是昴字省日作單卯巳異又加一㸃用為胎¶
　卵之卵豈古人卯卵通用歟金史有斜卯氏本竝作¶
　卯而潞州五龍祠明昌癸丑祈晴碑有上黨尉斜邜¶
　温玉竟作夕旁从阝與此碑畢□之邜同碑隂紀段¶
　使君德政崔鐶撰并八分書¶
崔敦禮碑　于志寧撰　子立政正書¶
　今在醴泉縣殘缺¶
張阿難碑　正書¶
<pb:KR2n0037_WYG_005-31b>¶
　今在醴泉縣殘缺¶
姜遐碑　姪郕公晞撰并書　正書¶
　今在醴泉縣殘缺¶
安定郡王李光進碑　令狐楚撰　子季元行書¶
　今在榆次縣¶
修北嶽廟碑　劉端撰　王知新行草¶
　今在曲陽縣廟中記王處直修廟事¶
重修柏谷寺記　李愚撰　正書¶
<pb:KR2n0037_WYG_005-32a>¶
　今在潞安府¶
盤山題名　大字正書¶
　薊州西北三十里盤山上有李靖舞劔䑓李從簡曾¶
　逰十大字刻於石按册府元龜李從簡文宗開成初¶
　為左金吾衛將軍兼御史中丞將命北庭不能專對¶
　貶復州刺史意者其人乎¶
晉王墓二殘碑　正書¶
　朱彛尊跋曰代州柏林寺東晉王李克用墓斷碑二¶
<pb:KR2n0037_WYG_005-32b>¶
　其一曰唐故左龍武軍綂軍檢校司徒贈太保隴西¶
　李公神道之碑文曰公諱國昌字德興今為隴西沙¶
　陀人偉姿容善騎射蓋克用之父朱邪赤心也其一¶
　曰唐故使持節代州諸軍事代州刺史李公神道之¶
　碑文曰公即太保之次子也其名克字僅存餘可識¶
　者有公前躍馬彎弓及徐方等數字按史克用弟四¶
　人次曰克譲為振武軍校從討王仙芝以功拜金吾¶
　衛將軍宿衛京師賜第於親仁坊自克用稱兵雲中¶
<pb:KR2n0037_WYG_005-33a>¶
　殺守將段文楚詔捕克譲克譲與僕十餘騎彎弧躍¶
　馬突圍出奔鴈門與碑文合則為克譲無疑但史載¶
　克譲守潼關與黄巢兵戰敗匿南山佛寺中為寺僧¶
　所殺不言其為代州刺史又得歸葬于代皆不可曉¶
　者當歐陽永叔時去五代甚近沙陀世次已不得詳¶
　其為唐家人傳謂太祖四弟皆不知其父母名號至¶
　國昌字德興紀亦遺之是二碑永叔亦未之見也¶
淨住寺文賢劫像銘　八分書¶
<pb:KR2n0037_WYG_005-33b>¶
　今在西安府殘缺¶
虢國公主花臺銘　申屠液撰　正書¶
　今在西安府南門内華塔寺¶
　梁¶
鎮東軍牆隍廟記　錢鏐撰　開平二年歲在武辰¶
月(月字上/下皆空)¶
　今在紹興府卧龍山西岡上城隍廟中此碑以城為¶
　牆以戊為武按舊唐書哀帝紀天祐二年七月辛巳¶
<pb:KR2n0037_WYG_005-34a>¶
　敕全忠請鑄河中晉絳諸縣印縣名内有城字並落¶
　下如密鄭絳蒲例單名為文九月己巳敕武成王廟¶
　宜改為武明王十月癸丑敕改成德軍曰武順管内¶
　槀城縣曰槀平信都曰堯都欒城曰欒氏阜城曰漢¶
　阜臨城曰房子避全忠祖父名也(全忠祖/信父誠)十一月乙卯¶
　朔敕改潞州潞城縣曰潞子黎城曰黎亭甲申敕改河¶
　南告成縣曰陽邑蔡州㐮城縣曰苞孚同州韓城縣¶
　曰韓元絳州翼城縣曰澮川鄆州鄆城縣曰萬安慈¶
<pb:KR2n0037_WYG_005-34b>¶
　州文成縣曰屈邑澤州晉城縣曰髙都陽城縣曰濩¶
　澤安州應城縣曰應陽洪州豐城縣曰呉髙又按五¶
　代史滑州唐故曰義成軍以避梁王父諱故曰武順¶
　又冊府元龜開平元年五月甲午改城門郎為門局¶
　郎曾子固跋韓公井記㐮州南楚故城有昭王井故¶
　城今謂之故牆即鄢也由梁太祖父名誠避之然則¶
　城者誠之嫌名也册府元龜言帝曾祖諱茂琳開平¶
　元年六月癸卯司天監上言請改日辰内戊字為武¶
<pb:KR2n0037_WYG_005-35a>¶
　從之然則戊者茂之嫌名也(容齋續筆謂戊類/成字故改之者非)然戊¶
　本音茂不知何以有武音而鄭樵謂十辰十二日皆¶
　為假借甲本戈甲乙本魚腸丙本魚尾丁本蠆尾戊¶
　本武已本几又不知其説何所本也又如後漢執金¶
　吾丞武榮碑云天降雄彦資才卓茂仰髙鑚堅允文¶
　允武則并茂字亦讀為武其來久矣(唐白居易詩有/木名櫻桃得地)¶
　(早滋茂與露去住/顧妒樹賦為韻)¶
僧彦修草書　乾化(闕/)年¶
<pb:KR2n0037_WYG_005-35b>¶
　今在西安府儒學¶
　後唐¶
李存進碑　吕夢竒撰　梁邕正書并篆額　同光二¶
年¶
　今在太原縣¶
千峰禪院勑　明宗御書　天成元年¶
　今在澤州盤亭山末有璽曰書詔新鑄之印¶
　余所見宋元碑升作陞斗作㪷石作碩蓋如數目之¶
<pb:KR2n0037_WYG_005-36a>¶
　借用壹貳等字務令筆畫繁多以防改竄今按此勑¶
　已用㪷碩二字而水經注有五㪷米道又云長湖南¶
　有覆㪷山又舊唐書字多作㪷碩又韓文公河南令¶
　舍池臺詩未許波瀾量斗碩則詩中亦用之矣¶
　鄧士望勘正劉漫塘文集云斗字古作豆俗誤併為¶
　一字作㪷即杜詩秋雨歎亦然按漢書平帝紀民捕¶
　蝗詣吏以石㪷受錢已作㪷¶
　今浙西呉中人猶謂十斗為一石音石而北人讀石¶
<pb:KR2n0037_WYG_005-36b>¶
　為擔誤也漢書蒯通傳守儋石之禄注應邵曰齊人¶
　名小甖為儋受二斛後漢書宣秉郭丹呉祐皇甫規¶
　傳並作擔石注今江淮人謂一石為一擔擔音丁濫¶
　反史記貨殖傳醬千甔索隱曰音都甘反漢書作儋¶
　孟康曰儋石甖受一石一音都濫反揚子法言吾見¶
　儋石矣¶
㝠福院牒　長興四年九月¶
　今在泰安州㝠福寺¶
<pb:KR2n0037_WYG_005-37a>¶
　此牒無押而每人各用一印兩樞密使趙延夀范延¶
　光並見五代史准字與嵩山㑹善寺戒壇碑大厯二¶
　年牒同¶
　晉¶
建雄節度使相里金碑　李象撰　成知訓正書　天¶
福五年十月¶
　今在汾陽縣小相里之北太師墓上五代史相里金¶
　傳畧同惟傳云字奉金而此云字國寶傳云贈太師¶
<pb:KR2n0037_WYG_005-37b>¶
　而此云贈太子太師又封西河郡開國侯而史遺之¶
　皆當以此碑為正也¶
　碑云顓頊生大業大業生庭堅庭堅仕堯為大理官¶
　至殷末有理徵為殷伯其孫仲明逃紂之禍故去玉¶
　而稱里氏至周時晉有大夫里克其妻同成氏攜小¶
　子季連避地居於相城時人遂呼為相里氏相里武¶
　為漢御史相里覽為前趙將軍而莊子書言相里勤¶
　之弟子韓非子言有相里氏之墨作碑者不能引也¶
<pb:KR2n0037_WYG_005-38a>¶
　今汾陽有大相小相二村相里氏之後尚有數十家¶
　因考北齊寺碑題名多相里氏(史言武士彠娶相里/氏士彠并州文水人)¶
　(去此/不逺)至今千有餘年而裔孫猶居於此不獨晉俗淳¶
　樸而山谷之險猶足以自保故能累代不遷若山東¶
　河南則兵火之餘人民亡散欲求元時遺族已寥寥¶
　不可見矣(安邑縣北三十/里亦有相里村)¶
駙馬都尉史匡翰碑　陶榖撰　閻光逺行書　天福¶
八年¶
<pb:KR2n0037_WYG_005-38b>¶
　今在太原縣黄陵村¶
開化寺珤嚴閣記　蘓禹珪撰　蘓曉行書　開運二¶
年¶
　今在太原縣蒙山寺内元人重刻¶
天龍寺千佛樓碑　李惲撰　劉守清行書　王廷譽¶
篆額　開運二年¶
　今在太原縣¶
　朱彛尊曰碑稱承鈞為睿宗皇帝繼元為英武皇帝¶
<pb:KR2n0037_WYG_005-39a>¶
　皆史所未及¶
　周¶
邢郡剏修六曹軒宇記　僧應文撰　正書　顯德元¶
年八月¶
　今在順德府城西舊莊書不佳又多謬字¶
衛州刺史郭公屏盜碑　杜韡撰　孫崇望正書　顯¶
德二年五月¶
　今在衛輝府治郭進為衛州刺史羣盜屏跡世宗勑¶
<pb:KR2n0037_WYG_005-39b>¶
　右補闕杜韡序其事¶
龍泉禪院記　徐綸撰　王獻可後序并書　正書¶
僧師試篆額　顯德三年¶
　今在陽城縣¶
　内述天祐十九年按此地本屬梁此記乃追削梁號¶
　而稱天祐者¶
中書侍郎景範碑　扈載撰　正書¶
　鄒平縣南五里有景相公墓通鑑後周顯德元年七¶
<pb:KR2n0037_WYG_005-40a>¶
　月癸巳以樞密院直學士工部侍郎長山景範為中¶
　書侍郎同平章事此地唐時屬長山也景氏之裔自¶
　洪武間有兩舉人今亦尚有諸生不能記其祖矣不¶
　知何年謬傳為晉之景延廣而邑志載之以後山東¶
　通志等書襲舛承訛無不以為延廣墓後有令於此¶
　者謂延廣在晉為誤國之臣遂至笞其後人而毁其¶
　祠昔年邑之士大夫亦有考五代事而疑之者予至¶
　其邑有諸生二人來稱景氏之孫請問其祖為誰予¶
<pb:KR2n0037_WYG_005-40b>¶
　乃取通鑑及五代史周世宗紀示之又示以景延廣¶
　傳曰延廣字航川陜州人也其官為馬步軍都指揮¶
　使非此明矣(宋史昝居潤傳曰景/延廣寓其族于雒)乃謝而去間一日¶
　徃郊外視其墓碑其文為翰林學士朝議郎尚書水¶
　部員外郎知制誥柱國扈載撰(五代史扈載傳官銜/同册府元龜載初為)¶
　(監察御史嘗㳺相國寺僧院作賦留題於壁帝聞之/命黄門就其院録之以進俄拜兵部員外郎知制誥)¶
　雖剥落者十之一二而其曰故中書侍郎平章事景¶
　公諱範字甚明白且生封上柱國晉陽縣開國伯沒¶
<pb:KR2n0037_WYG_005-41a>¶
　贈侍中而其文有曰我大周聖神恭肅文武孝皇帝¶
　建大功於漢室為北藩於魏郡又曰今皇帝嗣位登¶
　用舊臣又曰冬十一月薨於淄川郡之私第其末曰¶
　顯德三年歲次丙辰十二月己未朔越十日戊辰因¶
　歎近代士人之不學以本邑之人書本邑之事而猶¶
　不可信以明白易見之碑而不之視以子孫而不識¶
　其先人推之天下郡邑之志如此者多矣¶
　又按通鑑顯德二年八月丁未中書侍郎同平章事¶
<pb:KR2n0037_WYG_005-41b>¶
　景範罷判三司㝷以父喪罷政事今碑文有云以列¶
　卿歸第懸車故鄉嗟風樹之忽驚訴昊天兮何極則¶
　是罷官歸里而後遭父喪與史不同宋史張美傳曰¶
　世宗即位時宰相景範判三司被疾世宗命美為右¶
　領軍衛大將軍權判三司或者以疾而罷罷而遭父¶
　喪乎¶
　王元美作李于鱗友人襲克懋妻景氏墓誌銘亦以¶
　為延廣之後雖本其家之行狀然王李二公亦未嘗¶
<pb:KR2n0037_WYG_005-42a>¶
　究心於史學也¶
　¶
　¶
　¶
　¶
　¶
　¶
　¶
<pb:KR2n0037_WYG_005-42b>¶
　¶
　¶
　¶
　¶
　¶
　¶
　¶
　金石文字記卷五¶
